
<!DOCTYPE html>
<link href='http://fonts.googleapis.com/css?family=Crimson+Text' rel='stylesheet' type='text/css'>
<link href='http://fonts.googleapis.com/css?family=Allerta' rel='stylesheet' type='text/css'>
<html lang="it">
<head>
<meta http-equiv="Content-Type" content="text/html; charset=UTF-8"/>
  <title>Luna Rossa</title>
  <style>
  h1 {
  font-family: 'Allerta', Helvetica, Arial, sans-serif;
  font-size: 50px;
  line-height: 55px;
}
 
p {
  font-family: 'Crimson Text', Georgia, Times, serif;
  font-size: 16px;
  line-height: 25px;
}
a{
  font-family: 'Allerta', Helvetica, Arial, sans-serif;
  font-size: 14px;
  line-height: 16px;
  color:#000;
  float:right;
  text-transform:uppercase;
  text-decoration:none;
  display: block;
  padding: 5px;
  background-color: #ececec;
}
</style>
</head>
<body>
  <div class="container" style="width:900px;display:block;margin-left:auto;margin-right:auto">

<div class="page-header">
</div>

  <div class="container" style="width:900px;display:block;margin-left:auto;margin-right:auto;border-left:1px dashed #333;padding:10px;">
      <a href="javascript:window.close()">Back to Luna Rossa challenge</a>
  <div class="content" style="clear:both;">
    <h1><img src="http://media.lunarossachallenge.com/logolr.png"></h1>
<h1>Prefazione di Sir Peter Blake</h1>
<h2>al libro “Luna Rossa” sulla 30^ America’s Cup (2000)</h2>
<p>La Coppa America è un trofeo molto ambito, ma che di rado ha cambiato mano in 150 anni.</p>
Questo non è uno sport per deboli di cuore. Non è impresa da prendere alla leggera o per capriccio. E’ una lotta tra velisti di Yacht Club sparsi nel mondo che vogliono disperatamente la stessa cosa: mettere le mani sulla Coppa.</p>
<p>Il prestigio per il vincitore vale più di qualsiasi altro riconoscimento sportivo. E’ proprio vincere l’invincibile e fare l’impossibile che affascina uomini di mare, sognatori e miliardari. Ma la vittoria non arriva facilmente. </p>
<p>Anzi, il più delle volte non arriva affatto. L’unico modo per vincere è continuare a partecipare, continuare a tornare, una volta dopo l’altra, con l’intimo convincimento di potercela fare.</p>
<p>Esitare dopo il primo tentativo non fa parte delle regole del gioco. </p>
<p>Ci vogliono persone straordinarie, con una motivazione ferrea, grande esperienza, attenzione per i particolari e dedizione incondizionata. E’ un gioco in cui, per quanto tu ti possa impegnare, per quanto tu possa essere motivato, per quanto tu possa essere disposto a spendere, la vittoria non è mai garantita. </p>
<p>Per alcuni diventa una specie di droga. </p>
<p>E’ un gioco che puoi arrivare a odiare profondamente, salvo poi scoprire che non puoi farne a meno, finché non vinci. 
<p>Poi avviene la metamorfosi, o almeno è quanto è successo a me. L’aver fatto parte di un equipaggio che è riuscito a conquistare una volta la coppa America e a difenderla con successo mi ha liberato da quella terribile stretta alla bocca dello stomaco. Sono appagato. Sono guarito. Dormo bene la notte e faccio altri sogni. Nuove passioni stanno nascendo in me. Ma sia ben chiaro: gareggiare per la coppa America è un gioco di passione, di sogni, dove in ogni momento di veglia (e di sonno) si ha sempre un solo e unico pensiero, quello di vincere, ma la vittoria è incerta fino a quando non la ottieni.</p>
<p>La delusione e il disappunto fanno male anche quando sono gli altri a soffrirne, figuriamoci quando li sperimenti sulla tua pelle. </p>
<p>Continui a chiederti “come?” e “perché?” per intere settimane, fino a quando non raggiungi la determinazione di doverci riprovare per non ripetere lo stesso errore, per fare meglio di prima, per essere migliore del resto del mondo, per essere il Migliore. E allora l’ansia si trasforma di nuovo in sogno e passione. Il pensiero di vincere non ti abbandona mai, ma è meglio lasciarlo da parte e concentrarsi su un nuovo obiettivo: essere il migliore, in tutti gli aspetti della nuova sfida. </p>
<p>Nulla può essere lasciato al caso, nemmeno il più piccolo dettaglio. Ma questo non succede solo perché sei tu a volerlo. Ci vuole un team di persone eccezionali, che condividano lo stesso sogno e la stessa passione e che non abbiano paura neppure del pronostico più sfavorevole. E’ la difficoltà della sfida che mette in moto l’adrenalina nelle vene infiacchite dalla delusione patita in precedenza. </p>
<p>E’ la difficoltà di vincere che rende la Coppa America ciò che è. </p>
<p>Non è un gioco per ammiragli da salotto. </p>
<p>Non è un gioco per chi non è disposto a tornare. </p>
<p>Non è un gioco per chi è debole di cuore. </p>
<p>E’ il gioco per chi non ha paura di contrapporsi a quanto di meglio il resto del mondo ha da offrire. </p>
<p>E’ un gioco dove vincere è quasi impossibile, quasi, ma non del tutto. </p>
<p>Ed ecco perché vale la pena di battersi. E’ la difficoltà che da un significato a qualsiasi lotta. </p>
<p>E’ l’essenza stessa della vita. </p>
<p>Agli uomini del team Prada, le cui avventure sono narrate in questo libro, voglio dire: ho ammirato la vostra sportività, la vostra tenacia e il vostro entusiasmo per la vita. Avete dato un’immagine molto positiva del vostro paese. I vostri connazionali saranno fieri di voi. </p>
<p>Questa volta non avete vinto, ma di sicuro non avete perso. Perdi quando ti viene a mancare il coraggio per tornare. Non vincere fa parte del processo di apprendimento che porta al successo. </p>
<p>Per la sfida del 2003, vi auguro grande fortuna. Perché è anche una questione di fortuna. Ma non sarà facile.</p>
<p>Le cose belle non lo sono mai.</p>
<p>Peter Blake</p>
</div>

<footer class="footer" style="margin-top:20px">
  <p>© Luna Rossa Challange 2013</p>
</footer>
</div>
</body>
</html>
